 Premiér Robert Fico (52) sa opäť raz poriadne napajedil. V stredu slovne zaútočil na predstaviteľov strany SaS a obvinil ich z toho, že obviňujú stranu Smer bez dôkazov a z vecí, ktoré sa vraj nikdy nestali.

V utorok doobeda totiž mali členovia SaS Ľubomír Galko (48) a Jozef Rajtár (39) tlačovú konferenciu, na ktorej vyzvali ministra financií Petra Kažimír(48) na odstúpenie. Dôvodom majú byť údajné podozrivé prevody bytov v bratislavskom River Parku, ktorým sa nikto z Finančnej správy nevenoval. „Rázne odmietam politiku opľúvania zo strany politikov SaS,“ napísal Robert Fico vo svojom statuse na facebooku. Reagoval tým na tlačovú konferenciu Jozefa Rajtára a Ľubomíra Galka z SaS, na ktorej poukázali na prevody bytov v bratislavskom River Parku, ktoré postavila finančná skupina J&T.

Podľa ich názoru sa schéma prevodov nápadne podobá na spôsob, akým si údajne mal Ladislav Bašternák uplatňovať neoprávnené vratky DPH. Poslanci za SaS tvrdia, že Finančná správa tieto podozrenia neriešila vzhľadom na blízkosť J&T k Smeru, a vyzvali ministra financií Petra Kažimíra na odstúpenie. „Prídu, absolútne bez dôkazov opľujú a potom nás ostatných nechajú, aby sme si tieto sliny utierali,“ reagoval Fico ostrými slovami.

Premiérovi už pred časom praskli nervy, keď po nepríjemných otázkach označil vo videu na svojom facebooku televízneho redaktora za záchodového pavúka. „Keby menej šnupali v Sas-ke, tak by lepšie urobili,“ odkázal na záver svojim politickým sokom. Nový Čas sa pýtal, či má premiér nejaké bližšie informácie o šnupaní v SaS-ke, do uzávierky Úrad vlády nereagoval. Fico už dávnejšie SaS obvinil z usporadúvania kokaínových večierkov.

Podľa predpokladov USA sa Severná Kórea snažila otestovať raketu typu Musudan, balistickú strelu stredného doletu. Uviedla to vo štvrtok tlačová služba strategického velenia ozbrojených síl USA (USSTRATCOM).

Hovorca amerického ministerstva obrany Gary Ross vo svojej reakcii zdôraznil, že Washington odsudzuje novú raketovú skúšku KĽDR a tento čin označil za provokáciu. Vláda Spojených štátov podľa neho predostrie tento problém na prerokovanie Bezpečnostnej rade OSN.

Naposledy sa mal Pchjongjang o test rakety rovnakého typu pokúsiť minulú sobotu.

 Kontroverzný podnikateľ Marián Kočner zverejnil internetovú stránku so stovkami SMS a emailov spolupracovníka Daniela Lipšica - Gábora Grendela. Ten komunikoval s novinármi, ale i vtedajším policajným prezidentom Jaroslavom Spišiakom.

Na internetovej stránke zatiaľ neznámy človek zverejnil súkromné SMS a emailové správy najmä z rokov 2012 a 2014 z mobilu poslanca Gábora Grendela, ktorý bol hovorcom Daniela Lipšica. Kočner, ktorý stránku v priamom prenose propagoval, odmietol zverejniť, odkiaľ má informácie a ako sa k nim dostal. Internetovú stránku s nelegálnym obsahom oficiálne registroval Sebastian Machovič zo Stropkova. Jeho mobilné číslo uvedené pri registrácii stránky však nefunguje.

V zozname ľudí sú najmä novinári. Viacerí z nich zvažujú trestné oznámenie v súvislosti so zverejnením ich súkromnej komunikácie. „Vec sme postúpili právnikovi, ktorý pripravuje trestné oznámenie,“ uviedla šéfredaktorka denníka Pravda Nora Slišková, ktorá sa tiež ocitla na zozname. Podobné kroky pripravujú televízia Markíza i JOJ.

Trochu iný postoj k tomu zaujal Denník N . „Svoj postoj k takýmto spravodajským hrám som dala najavo priamo na tlačovej besede. Pán Kočner chce zastrašiť novinárov, ktorí píšu aj o pôvode jeho majetku a DPH kauzách, ale nepodarí sa mu to,“ uviedla ich novinárka Monika Tódová.

Deti zo základnej školy, ale aj dospelí sú zatiaľ vystavovaní nebezpečným situáciám, ktoré sa môžu skončiť aj tragédiou. S podobným problémom zápasili aj v Petržalke. Kedy chce magistrát chýbajúce zebry konečne vyznačiť?

Cesty plné výtlkov dôverne pozná každý Bratislavčan. Keď sa obyvatelia konečne dočkajú ich opravy, problémom stále nie je koniec. Chýbajú priechody pre chodcov, čaká sa len na magistrát. Za novú vozovku na Jeséniovej ulici dlho loboval bratislavský poslanec Tomáš Korček.

Práce ukončili koncom augusta, doteraz však na ceste vyznačili len jeden priechod zo štyroch. „Viackrát som urgoval odborných pracovníkov na magistráte. Povedali mi, že asfalt musí vyzrieť a musíme počkať. Nechápem, prečo vedeli vyznačiť jeden priechod a na druhé musíme čakať,“ tvrdí Korček. Zebra chýba aj pri základnej škole v Novom Meste. „Obracajú sa na mňa rodičia žiakov. Dochádza tu k nebezpečným situáciám a deti sú vystavené riziku,“ dodal poslanec.

Magistrát má na nečinnosť dôvody - musia počkať, kým sa cesta ujazdí. „Štandardne to býva minimálne po dvoch týždňoch premávky. Priechody na cestách, ktoré už mesto opravilo a ešte nie sú vyznačené, budú vyznačené v najbližšom čase, závisí to aj od počasia. Nedá sa vyznačovať napríklad vtedy, keď prší,“ uviedla hovorkyňa mesta Ivana Skokanová.

Život na nevyznačenom priechode riskovali aj Petržalčania. Zebra chýbala pri zastávkach aj na frekventovaných križovatkách. „Je nepochopiteľné, že magistrát nekonal vyše mesiaca. Až po opakovaných dôrazných urgenciách a výzvach sú už, chvalabohu, dnes všetky priechody vyznačené,“ povedal starosta Petržalky Vladimír Bajan.
Chodci ťahajú za kratší koniec

Maroš Palesch, dopravný konzultant: Keď je namaľovaný priechod pre chodcov, je to pre chodcov bezpečnejšie. Keď je prístup magistrátu taký, aký je, chodci musia o to viac dbať na svoju bezpečnosť, pretože ťahajú za kratší koniec. Odporúčam v takýchto prípadoch nosiť reflexné prvky.