Lietuvoje senatvės pensijos yra mažiausios Baltijos valstybėse. Tačiau, kitaip nei kaimynystėje ir daugelyje kitų ES šalių, pas mus jos neapmokestinamos gyventojų pajamų mokesčiu. Be to, Lietuvoje galima gauti kelias pensijas vienu metu. Kodėl?

Tėvynės sąjungos–Lietuvos krikščionių demokratų partijos kandidatas į Seimo narius Juozas Pundzius, kilus įtarimams dėl milijoninių turtų kilmės, buvo pašalintas iš partijos. Partiečių neįtikino J. Pundziaus istorija apie testamentu paveldėtą didžiulį turtą. „Man ir pačiam buvo netikėta. Tėvas 60 metų dirbo gydytoju dviem, trimis etatais. Buvo labai taupus. Tai galėtų būti vienas šaltinių. Kitas šaltinis – mano seneliai, kurie buvo turtingi“, – versijas apie tėvo turtus dėsto J. Pundzius.

Tačiau jis sako nežinantis, kodėl jo tėvas Aloyzas Pundzius 2000 m. deklaravo turįs turto už 57 tūkst. litų, o 2008 m. testamentu vien piniginėmis lėšomis jam vienam paliko 752 tūkst. litų. Apie nežinia iš kur atsiradusius ir paveldėtus turtus – pokalbis su J. Pundziumi. – Pone Pundziau, jūs 18 metų vadovavote Kauno klinikoms. Tie, kurie netiki jūsų istorija apie neva iš tėvo paveldėtus turtus, mano, kad jūs esate kyšininkas. Ką atsakytumėte tokiems žmonėms? Yra įvairių žmonių ir įvairių nuomonių. Tačiau per 18,5 metų, kai vadovavau Kauno klinikoms, jos visada būdavo po padidinamuoju stiklu. Nebuvo dienos, kai klinikų kas nors nebūtų tikrinęs. Vienu metu net 5 komisijos tikrino. Per šį laikotarpį pragyvenau 15 ministrų ir įvairiausių partijų. – Ir niekas nepagavo? Tikrinimai būdavo labai rimti, visų jų išvada – klinikose viskas tvarkoje. – Jūs deklaracijoje nurodėte, kad paveldėjote iš savo tėvo turto už 1,5 milijono eurų. Iš jų – 752 tūkst. eurų piniginėmis lėšomis. O jūsų tėvas, kuris taip pat yra kandidatavęs, dalyvavęs rinkimuose, tokių turtų nebuvo deklaravęs. Kas čia per stebuklai? Tai yra netiesa, jokių milijonų eurų nėra. Viskas deklaruota ne eurais, o litais. Įvyko maža klaidelė pildant deklaraciją. Ir šiandien tas mažas akmenėlis nori versti didelį vežimą. – Tarkime, jūs padarėte klaidą ir 752 tūkst. yra ne eurų, o litų. Tačiau, bet kuriuo atveju, tai ne akmenėlis, o Puntuko dydžio suma. Iš kur pas jūsų šviesaus atminimo tėvą galėjo būti šitiek pinigų, jei jis 2000 m. deklaravo turįs turto už viso labo 57 tūkst. litų? Čia nekalbama apie eurus. Klaida atitaisyta, bet VRK yra deklaracija dar su klaida, nes yra labai sudėtinga procedūra. – Jūs suklydote tik dėl piniginių lėšų, kurias paveldėjote, ar dėl viso paveldėto turto? Viskas yra litais. Šitą klausimą galima baigti. – 752 tūkst. litų. Nieko sau? Nieko sau. Man taip pat netikėta. – Jūs taip pat nustebęs, kad turite tiek pinigų? Taip.

Pabandykite logiškai paaiškinti, iš kur jūsų tėvas, dirbęs Plungės ligoninės tuberkuliozės skyriuje, galėjo sutaupyti beveik milijoną litų? Jis dirbo skyriaus vedėju ir buvo labai darbštus. Dirbo ir dviem, ir trimis etatais 60 metų. Tais laikais buvo galima. – Pone Pundziau, bet tai skamba juokingai. Suprantu. Tėvas 60 metų dirbo gydytoju, tai ilgas laikotarpis. Jis buvo labai taupus. Tai galėtų būti vienas šaltinių. O kitas šaltinis – mano seneliai, kurie buvo turtingi. Šeimai ir tėvui per šį laikotarpį kažkaip pavyko išsaugoti sukauptas vertybes, vertingus daiktus, kurie buvo nuo nepriklausomybės laikų. – 2000 m. jūsų tėvas deklaravo turtą. Šių pinigų jo deklaracijoje nebuvo. Sakote, kad nuo 2000 m. iki mirties tėvas sukaupė tokius pinigus? Atrodytų, kad jūs juodinate savo velionį tėvą, kad jis nesąžiningai deklaravo turtą ir pajamas. Jūs neteisus sakydamas, kad to turto nebuvo. – Bet jei jis būtų buvęs, jį reikėjo deklaruoti. Taip. Šiandien aš už tėvą negaliu atsakyti, kodėl nebuvo deklaruota. – Jūsų tėvas, kandidatuodamas rinkimuose į savivaldybės tarybą Lietuvos krikščionių demokratų sąraše 2000 m., nurodė turįs keliolika kartų mažiau turto, nei paliko jums. Kaip tai aiškinate? Aš nežinau, galiu tik prielaidas daryti. Iš tiesų turtą, kurį tėvas turėjo sovietiniais laikais, viešinti ir parodyti buvo pavojinga. Jis būtų iš karto konfiskuotas. – Bet gi ne sovietiniai laikai – 2000 m., Lietuva nepriklausoma valstybė. Apie kokią baimę jūs kalbate? Kalbant apie dabartinio laikotarpio baimes galiu pasakyti, kad tėvas gyveno vienas atskirame namelyje. Jis su baime ir nerimu klausydavo pranešimų apie užpuolimus ir apiplėšimus. – Sakote, kad jūsų tėvas laikė visas santaupas grynaisiais kažkur paslėpęs, o prieš mirtį juos nunešė į banką ir tuos pinigus paveldėjote jūs. Tokia istorija? Ar jūs grynaisiais paveldėjote? Grynaisiais, bet ne visus. Dalis buvo bankų sąskaitose, dalis – vertybiniais popieriais. – Tėvas paliko jums turo už 1,5 milijono litų. O ką jis paliko kitiems savo vaikams? Jūs dar turite 5 seseris. Jos taip pat paveldėjo po 1,5 milijono? Paveldėjau tik aš. Esu vienintelis sūnus, tokia buvo tėvo valia. Negaliu jos kvestionuoti. – Gal viskas ir buvo jūsų? Seserys tai žinojo, viskas buvo sutvarkyta tėvo vardu, jis jums paliko tai, kas jūsų ir yra? 2008 m. tėvas parašė testamentą, kuriame, jo valia, turtas paliekamas man. – Pone Pundziau, įsivaizduokite save žiūrovo vietoje. Ar jūs patikėtumėte tokia istorija? Įrodymų aš šiandien neturiu, galiu tik spėlioti, kaip tas turtas buvo išsaugotas ir kaip jis virto pinigais. Gerbdamas tėvo atminimą, nenoriu to aptarinėti. Faktas, kad pinigai paveldėti. Tai yra teisėtas veiksmas. Mes nekalbame apie pinigus, kuriuos vienas žmogus perdavė kitam vedinas kažkokių interesų ar susitarimų. Paveldėjimas yra teisėtas ir jis negali būti kvestionuojamas. – Valstybinė mokesčių inspekcija aiškinsis aplinkybes, yra numatyta baudžiamoji atsakomybė už neteisėtą praturtėjimą, jei nesugebėsite įrodyti. Visko gali būti, ši istorija gali baigtis įvairiai. Kauno apskrities mokesčių inspekcija pernai du mėnesius išsamiai tikrino visus sandorius, susijusius su palikimu, visus mano mokestinius įsipareigojimus ir panašiai. Viskas tvarkoje. – Niekas neabejoja, kad paveldėjimo dokumentai sutvarkyti teisingai. Vienintelis klausimas – iš kur tokie pinigai? Labai džiaugiuosi, kad mokesčių inspekcija ir vėl tikrina šiuos dalykus. Manau, kad šis patikrinimas išsklaidys abejones. – Jūs esate kandidatas į Seimą antrajame ture. Kaip jumis gali patikėti rinkėjai, jei net partiečiai jumis nepatikėjo? Istorija, kuri išsirutuliojo, virto įrankiu prieš Tėvynės sąjungos–Lietuvos krikščionių demokratų partiją, jos vadovus. Todėl aš parašiau prašymą sustabdyti narystę partijoje. – Tačiau partija nutarė jus pašalinti. Ar jūs tikėjotės, kad su tokia deklaracija praslysite nepastebėtas? Kad niekam nekils abejonių dėl jūsų turto, paveldėjimo? Aš dar kartą sakau, kad sandoris yra teisėtas. Tikėjimo klausimas šiandien yra rinkėjų ir visuomenės. Partijos priežiūros komitetas nutarė pašalinti mane, nes partijai šiandien to reikia. Abejonės, kurios visuomenėje kyla dėl mano asmens, meta šešėlį partijai. Dabartinėje situacijoje partijos sprendimas man yra priimtinas. Nes šiandien aš neturiu laiko įrodyti visų pinigų kilmės.

DELFI apžvalgininkui Andriui Tapinui ši ministrės klaida nepraslydo pro akis. Jis savo feisbuko paskyroje pasidalino nuotrauka, kurioje matyti skelbimas, kuriame nesėkmingai Seimo rinkimuose pasirodžiusi A. Pitrėnienė dėkoja už palaikymą. A. Tapinas nepraleidžia progos įgelti politikei: „Gerbiu stiprias moteris ir švietimo ministres. Kurios net ir paskutiniame savo politinės karjeros laiške lieka ištikimos principams ir padaro klaidą. Savo varde.

