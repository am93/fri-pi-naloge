Srbija želi u EU, ali nikada neće raditi ništa što je protiv naših nacionalnih interesa. Mnoge velike zapadne zemlje na međunarodnim forumima nastupaju kao pripadnici grupe tkz. prijatelji Kosova, a za to vreme mi treba da uvedemo sankcije prijateljima Srbije. Mi sa svima želimo dobre odnose, ali ne smemo raditi protiv sebe - rekao je Dačić, saopštilo je Ministarstvo.

Dačić dodaje da se isto tako digla velika buka o humanitarnoj pomoći Siriji, koju čini jestivo ulje, šećer, brašno, odeća, obuća, elektro-agregati, lekovi i potrošni medicinski materijal.

Kome može da smeta 84 komada gaća, 2.000 ćebadi ili 661 kilogram deterdženta za pranje rublja? Mi pomažemo narodu Sirije, kao što smo i drugima, i kao što ćemo slati u Siriju pomoć i ako nam neki drugi to predloži. To plašenje Srbije više ne prolazi. Otvoreni smo za saradnju sa svima, ali pre svega su interesi Srbije - zaključio je Dačić

Gradonačelnik Novog Sada Miloš Vučević primio je ambasadorku Izraela u Republici Srbiji Nj.E. Alonu Fišer-Kam. Tom prilikom gradonačelnik joj je poželeo srdačnu dobrodošlicu i izrazio zadovoljstvo zbog njene prve zvanične posete Novom Sadu.

Ambasadorka se zahvalila i čestitala gradonačelniku proglašenje Novog Sada Evropskom prestonicom kulture 2021. godine. Na sastanku je razgovarano o mogućnostima za pospešivanje saradnje u kulturi, obrazovanju, privredi i turizmu. Predstavljajući Novi Sad, gradonačelnik je istakao sve njegove potencijale i prednosti kao administrativnog, univerzitetskog i privrednog centra regiona, naglašavajući razvijenost IT sektora.

On je takođe naveo da je osnovni cilj gradske administracije privlačenje investicija, odnosno otvaranje novih radnih mesta i poboljšanje ekonomskih prilika. Tokom susreta zaključeno je da je prestižna evropska titula Novom Sadu veliki zamajac za realizaciju velikih projekata, i da je njeno osvajanje doprinelo intenziviranju međunarodne saradnje.

Sastanku je prisustvovao i predsednik Jeverejske opštine Novi Sad Goran Levi, i ocenjeno je da je saradnja Grada i te organizacije na visokom nivou.

Gradski menadžer Goran Vesić danas je u zemunskom naselju Batajnica obišao radove na rekonstrukciji okretnice autobuske linije 706 koji će, kako je najavio, biti gotovi do 10. novembra.

Vesić je istakao da je na zahtev opštine Zemun, mesne zajednice Batajnica i građana koji tu žive Grad napravio projekat, izdvojio 18 miliona dinara i počelo se sa rekonstrukcijom okretnice.

Vesić je naglasio da je Grad Beograd ove godine, kada je u pitanju saobraćaj na teritoriji opštine Zemun, uložio 112 miliona dinara u puteve i skoro 38 miliona u redovno održavanje puteva.

- Direkcija za građevinsko zemljište i izgradnju Grada Beograda je u postupku raspisivanja tendera za kolektor za fekalnu kanalizaciju koji će omogućiti da razvedemo mrežu po Batajnici tamo gde je nema - rekao je Vesić i dodao da je to samo nastavak politike gradske vlasti da se svi delovi Beograda ravnomerno razvijaju.