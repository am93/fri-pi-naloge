 Svi koji su danas u Parlamentu BiH bili protiv izmjena Zakona o akcizama, imali su političke razloge. Neophodno je na početku napomenuti da ovo nije uvođenje akciza. Akcize na gorivo već postoje u iznosu od 10 feninga po litru i one se već usmjeravaju isključivo u fondove koji se tiču granje autocesta.

Dakle, ovih 15 feninga po litru na već postojeće akcize ne bi bilo uopšte veliko opterećenje, uzimajući u obzir koliko bi koristi donijela gradnja autocesta po građane BiH, istakao je u Dnevniku TV1 sastupnik Saveza za bolju budućnost (SBB) u Parlamentu BiH Damir Arnaut.

 Zakon o akcizama oboren je danas u državnom Parlamentu. Kakve su posljedice ovakve odluke?

 Zakon je oboren danas u Parlamentu, a juče je to u Komisiji bio nagovještaj. Iako su do juče bila sva obećanja od koalicionih partnera da će ova tri zakona, tj set zakona, biti usvojeni. Posljedice će se najviše osjetiti po pitanju autocesta. Neophodno je na početku napomenuti da ovo nije uvođenje akciza. Akcize na gorivo već postoje u iznosu od 10 feninga po litru i one se već usmjeravaju isključivo u fondove koji se tiču granje autocesta.

Dakle, ovdje je bio pokušaj da se napravi još veći zamah u gradnji autocesat, jer se pokazuje ne samo u BiH, nego i u regionu, a Hrvatska je najbolji primjer, koliko izgradnja svakog kilometra autoceste donosi koristi po ekonomiju, privredu BiH, a samim tim i ukupan život građana. Dakle, ovih 15 feninga po litru na već postojeće akcize ne bi bilo uopšte veliko opterećenje, uzimajući u obzir koliko bi koristi donijela gradnja autocesta po građane BiH.

 Šta je razlog zaustavljanje razvoja države, doslovno?

 Ono što se danas moglo zaključiti u raspravi, a nekoliko zastupnika je na to ukazalo, čak i sam ministar Vjekoslav Bevanda, jeste da su svi otprilike imali svoje razloge. Opozicija uvijek ima svoje razloge, iako su neki, koji su sada u opoziciji, kada je uvođeno ovih 10 feninga akciza koje već postoje i koje građani BiH plaćaju svaki put kada natoče gorivo, to su podržali.

Imamo takođe jedno potpuno novo razmišljanje od strane SDS, odnosno Saveza za promjene, kada je u pitanju ovo konkretno pitanje. Dakle, njihovi nagovještaji na pretprošloj sjednici Komisije bili su: "Dajte da prođu izbori, pa ćemo onda to izglasati". Mislim da je loš rezultat RS na dobar način uticao na njih da promijene mišljenje. Ovdje se radi o političkom pitanju njihovog odnosa u RS.

SNSD je tu možda bio najpošteniji. Jedan zastupnica ove stranke rekla je: "Eto vidite šta se desi kada nas ne uvedete u vlast". Dakle, jasna poruka je bila da bi oni, da su oni na vlasti na državnom nivou, ovo podržali. Dakle, njihovi razlozi su bili potpuno političke prirode.

U svakom slučaju, svi koji su danas bili protiv ovoga, imali su političke razloge, jedne ili druge. Opozicija je opozicija, ona uvijek glasa protiv onoga što vladajuća većina ponudi. Međutim, možda je najzabrinjavajuće što mi unutar SDA imamo opoziciju od tri zastupnika. Dakle, jedna trećina Kluba SDA u Parlamentu BiH je opozicija. Kome - samoj stranci, vlasti? U svakom slučaju, danas se pokazalo, a ovo nije bilo obično pitanje, nego je prevažno pitanje, da se može računati na maksimalno sedam zastupnika SDA.

 Je li ovo završena priča kada su u pitanju akcize od 15 feninga? Iz SDS su rekli da su spremni podržati ovaj zakon ako se riješi pitanje plavog dizela. Koliko dugo sve ovo odgađa usvajanje, odnosno podršku zakonu?

ARNAUT: Na državnom nivou nema rokova u smislu da je potrebno čekati neko vrijeme. Može sutra Vijeće ministara BiH poslati zakon u proceduru. No, u svakom slučaju, činjenica je da svako zakonsko rješenje uzme minimalno dva do tri mjeseca. Ukoliko uđemo u tzv zimske praznike, odnosno božićne i novogodišnje praznike, može se očekivati da to ne bude prije februara iduće godine, što bi zaista bilo katastrofalno po privredu BiH, jer gradnja autocesta jee zaista grada koja treba potaknuti privredu ove zemlje. U svakom slučaju, rješenje postoji da se to usvoji po hitnom postupku. Ne bi bilo ništa novo, a benefiti po građane BiH bili bi višestruki.

 Prema Vašem mišljenju, ovakav način glasanja zastupnika iz Saveza za promjene, je li najava početka preokreta njihove politike, odnosno krize koalicije na državnom nivou?

ARNAUT: Ne nužno. Ne može se govoriti o krizi koalicije na državnom nivou zbog jednog glasanja. Ovo je prvi put da se o bitnoj temi Savez za promjene postavio drugačije u odnosu na ostatak koalicije, tako da se u svakom slučaju ne može govoriti o krizi vlasti na državnom nivou.

Činjenica je, takođe, da zbog entitetskog glasanja neophodno je imati najmanje pet ruku iz RS. Dakle, neodrživo je stanje da i SDS i SNSD budu u opoziciji u onome što predlaže vladajuća većina, pogotovo ukoliko taj prijedlog predlože svi ministri Vijeća ministara BiH, uključujući ministre koji dolaze iz RS. Ono za šta su glasali i ministar Šarović i drugi ministri iz Saveza za promjene, danas nisu podržale njihove kolege iz zastupničkih klupa. Može se govoriti o nelogičnoj situaciji, koja u svakom slučaju ne može dugo trajati.

 Šta se sutra dogoditi s cestogradnjom u BiH?

ARNAUT: Cestogradnja treba biti grana koja vuče druge grane privrede. Ukoliko se to ne počne raditi, ispaštat će sve druge grane privrede. To je ono što je SBB već najavio. Nismo zadovoljni dinamikom rada, ne samo kada je u pitanju gradnja autocesta, već i drugi strateški projekti. Fahrudin Radončić je govorio o projektima koje prvodi Elektroprivreda BiH. Neophodno je poslati poruku i to ćemo sigurno uraditi. Svi koji ne zadovoljavaju dinamiku koja je obećana građanima, trebaju pozicije prepustiti drugima, bilo da su oni iz SBB-a ili neke druge stranke. Bez obzira o kojim strateškim projektima se radi, u svim granama privrede.

 Čuli smo neke zastupnike u državnom Parlamentu da kažu kako uštede treba tražiti na drugim mjestima. U međuvremenu se nabavljaju novi službeni automobili vrijednosti 5 miliona maraka. Federalni Parlament nije zasjedao tri mjeseca, a naplatili su dva miliona maraka. Odbijena je i vaša inicijativa da se smanje otpremnine funkcionerima. Kako ovo sve komentirate?

ARNAUT: SBB je, još kada smo bili u opoziciji, ispunio dva predizborna obećanja. Prvo je ukudanje bijelig hljeba, a drugi ukidanje naknada za rad u komisijama u toku radnog vremena. Još jedno obećanje je smanjenje otpremnina. Pojedini funkcioneri su uzimali otpremnine u visini preko 30 hiljada maraka. Moj prijedlog nije odbijen, kao što je slučaj bio sa bijelim hljebom, već se odugovlaći. Danas je trebao biti na dnevnom redu, ali je Komsija za finasije tražila dodatno vrijeme. Moj prijedlog maksimalnu otpremninu ograničava na oko devet hiljada maraka. Sada je moguće dobiti 35 hiljada.

To je suštinsko pitanje. ja nisam spreman na cjenkanje, a pogotovo kada su argumenti druge strane da da su stariji i da su svjesniji šta znaći biti bliže penziji, a da ja kao mlađi o tome ne ramišljam dovoljno. Ja razmišljam o interesima građana BiH i o uštedama, a ne o potencijalnim otpremninama. To su skandalozne stvari, na plaću člana Predsjedništva od oko 6000 maraka, kada dodate i otpremninu od oko 30 hiljada, zaista je skandalozno i nedopustivo u zemlji poput BiH, a i neodrživo. Zato sam donekle bio izrevoltiran argumentacijom pojedinih zastupnika iz opozicije, stvarne ili ove opozicije unutar SDA, da su za uštede i zato ne podržavaju ove akcize. jučer su podržali odgađanje izjašnjavanja o otpremninama.

Dakle, sutra će opet biti sjednica komisije za finansije i istrajat ću na svom prijedlogu da se ograniče na oko 9000 maraka. Pretpostavljam da će Kožul istrajati na svom prijedlogu. Vidjet ćemo kako će se ostali ponašati. Ovo nije pitanje vlasti i opozicije. SBB i kada je bio u opoziciji i sada kada je dio vlasti, jasno stavio do znanja da se neke stvari u BiH trebaju mijenjati, a to su razne privilegije.

Odustane li se, pak, od gradnje Bloka 7, FBiH će vrlo brzo morati uvoziti električnu energiju, što će također utjecati na porast cijene struje u ovom bosanskohercegovačkom entitetu.

Stručnjaci upozoravaju da je gradnja Bloka 7 u Tuzli neophodna, ali ne pod uslovima kako to planiraju federalne vlasti.

Kako stvari sada stoje, Kineska razvojna banka će Elektroprivredi BiH dati kredit za gradnju Bloka 7, i to u vrijednosti od 700 miliona KM. Rok otplate je 15 godina. Novac bi vraćala Elektroprivreda BiH. Sa parama bi Kinezi u BiH poslali i kineske kompanije koje bi gradile ovaj termoblok umjesto domaćih kompanija.

Ovakav ugovor između Elektroprivrede BiH i kineske kompanije China Gezhouba Group Coupan potpisan je u maju ove godine, na Sarajevo Biznis Forumu. Isti dan stručnjaci su ugovor proglasili nepovoljnim. Upozorili su da Elektroprivredi BiH treba partner za gradnju Bloka 7, a ne nepovoljan kredit.

Bivši direktor Elektroprivrede BiH Edhem Bičakčić smatra da je gradnja Bloka 7 na ovakav način preskupa i da treba tražiti druge modele finansiranja izgradnje Bloka 7.

- Gradnja Bloka 7 je neophodna. Zapravo, ovdje bi se radilo o zamjeni postojećih blokova, koji su izgrađeni prije 50-ak godina, i koji su dotrajali. Ne znam mnogo detalja oko ugovora, ali vidim da je ovakav način neprihvatljiv. Preskup. Ako ne bismo mogli vraćati kredit, Blok bi pripao Kinezima – kaže Bičakčić u komentaru za Patriju.

Još jedan bivši direktor Elektoprivrede BiH, Amer Jerlagić, smatra da ovakav način gradnje Bloka 7 nije dobar. Ako se Blok 7 izgradi kako su to zamislili iz Elektroprivrede BiH i China Gezhouba Group Coupan, smatra Jerlagić, megavat struje proizveden iz Bloka 7 morat će koštati minimalno 56 eura, kako bi proizvodnja bila rentabilna. Poređenja radi, cijena megavata struje na tržištu u BiH trenutno košta između 28 i 33 eura.

- Ko bi kupovao skupu struju od Elektroprivrede BiH. Niko osim građana – smatra Jerlagić.

Prvi tender za gradnju Bloka 7 raspisan je 2008. godine. Na njega je pristiglo 37 ponuda a najboljom je ocijenjena ponuda njemačke energetske kompanije EnBW, s kojom je Vlada Federacije BiH nakon toga potpisala Protokol o finansiranju i eksploataciji novog energetskog postrojenja u Tuzli.

Protokolom je bilo predviđeno da EnBW finansira izgradnju termobloka, pri čemu bi se proizvedena struja dijelila u omjeru 50:50 posto između EPBiH i EnBW-a.

Nakon što EnBW vratio uložena sredstva, termoblok u Tuzli ostao bi u stoprocentnom vlasništvu EPBiH. Ovaj ugovor nikada nije realiziran, a opet zbog političkih osporavanja. Mediji su pisali kako su gradnju Bloka 7 zaustavili iz SDA, kako bi na taj način srušili tadašnjeg predsjednika S BiH i člana Predsjedništva BiH Harisa Silajdžića, te njegovog ministra za energetiku Vahida Heću.

Na drugom tenderu za gradnju Bloka 7 iz 2010. godine pobijedila je švicarska energetska kompanija Alpiq. I ovaj tender je poništen.

Za gradnju Bloka 7 proteklih godina interesirale su se i svjetski poznate kompanije iz Japana Hitachi Ltd. i konzorcijum koji predvodi Toshiba Corporation.

No, ubrzo su odustali od ideje da ulažu u Tuzlu, jer su investiciju ocijenili kao neisplativom za njih. Za gradnju Bloka 7 u Tuzli interesirali su se i njemački SIEMENS, Cobra iz Španije, kompanija Cengiz iz Turske, AFAKO S.A. iz Poljske, Hrvatska elektroprivreda... Njihove ponude također su ocijenjene kao nepovoljne.

Gradnja Termolektrane u Tuzli počela je 1959. godine. Prvi blok završen je četiri godine kasnije, 1963. Kompletni radovi na izgradnji Termoelektrane Tuzla završeni su 1978. Novi blok 6 vrijedan 125 miliona maraka izgrađen je 2013. godine. Prethodno su ugašeni Blokovi 1 i 2. Plan je da se do 2027. godine ugase i blokovi 3, 4 i 5, jer su dotrajali, a da se u funkciju do tada pusti savremeni Blok 7. Radovi na izgradnji ovog bloka nisu počeli ni izbliza.