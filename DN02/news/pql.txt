W podrzeszowskim Krasnem wrze. Powód? Już tylko trzy dni dzielą mieszkańców od referendum, którego wyniki zaważą na dalszych losach gminy. W niedzielę, między godzinami 7 a 21, mieszkańcy będą mogli wypowiedzieć się na temat planów połączenia ich gminy z Rzeszowem, a także przyłączenia do niego samej wsi Malawa. Jeśli pomysły zyskają poparcie większości, będzie to zielone światło do przeprowadzenia zmian dla Ministerstwa Spraw Wewnętrznych i Administracji.

Tak zdecydował Naczelny Sąd Administracyjny, który nakazał przeprowadzić referendum po tym, jak odmówiły nam tego władze gminy. Oznacza to, że jeśli mieszkańcy opowiedzą się w niedzielę za zmianami, dojdzie do nich automatycznie od nowego roku - mówi Benedykt Czajkowski, pełnomocnik inicjatora referendum gminnego w Krasnem

Ze względu na wysoką stawkę referendum, od kilku tygodni zwolennicy i przeciwnicy zmian kolportują wśród mieszkańców materiały informujące o skutkach ewentualnej fuzji gminy z Rzeszowem. Jako pierwsza wraz z gminnym biuletynem została rozprowadzona ulotka przygotowana przez Urząd Gminy Krasne. Jego przedstawiciele w 24 punktach wyliczają mieszkańcom powody, dla których ich zdaniem taka zmiana byłaby niekorzystna. W odpowiedzi na nią swoje materiały przygotowali zwolennicy włączenia do Rzeszowa. W ich ulotce czytamy, że treści przygotowane przez gminę nie są prawdziwe. - Niestety, nasza akcja nie spodobała się decydentom. Zdarzało się, że ludzie, którzy roznosili te ulotki, byli obrażani i szarpani. Tak być nie powinno. Mamy demokrację i każdy ma prawo wyrazić swoje zdanie - mówi Benedykt Czajkowski.

Mężczyzna jest podejrzewany o to, że od lutego do maja 2016 roku nie doręczył przekazów pieniężnych ponad 30 mieszkańcom gminy. Z dotychczasowych ustaleń prokuratury wynika, że listonosz na potwierdzeniach odbioru pieniędzy podrabiał podpisy adresatów. - Podrobione w ten sposób dokumenty przedstawiał w urzędzie pocztowym do rozliczenia, a pieniądze należne adresatom zatrzymywał dla siebie - mówi Ewa Romankiewicz, rzeczniczka Prokuratury Okręgowej w Rzeszowie, która nadzoruje postępowanie.

Część poszkodowanych mieszkańców Trzebowniska odzyskała swoje pieniądze tuż po złożeniu reklamacji na poczcie. Zaczął je zwracać sam listonosz, gdy się dowiedział, że ludzie zgłaszają się do jego miejsca pracy. Na razie listonosz nie usłyszał zarzutów. Pierwsze przesłuchania w tej sprawie zaplanowano na dziś.

 Budynki stojące między ulicami Warszawską, Lubelską i aleją Wyzwolenia to nowoczesna architektura i najwyższy standard wykończenia. DevelopRes ma ich w ofercie 300. - Z pewnością coś odpowiedniego znajdą dla siebie młode małżeństwa. Oferujemy zarówno funkcjonalne mieszkania dwupokojowe, jak i znacznie większe, nawet ponad stumetrowe apartamenty – mówi Bogusław Sobczyk z DevelopResu. Z osiedla SkyRes jest bardzo blisko do największego centrum handlowego w województwie podkarpackim. Galeria Rzeszów jest położona zaledwie 10 minut drogi od budynków mieszkalnych. Znacznie bliżej działają sklepy spożywcze, restauracje i kawiarnie. Samochód można tu bezpiecznie zaparkować w podziemnym garażu. Po sąsiedzku stoi najnowocześniejszy budynek biurowy w południowej Polsce, co daje duże szanse na znalezienie ciekawej pracy.

Działają tu już tak znane firmy jak PwC, Deloitte czy Polska Agencja Kosmiczna. Z kolejnymi najemcami prowadzimy zaawansowane rozmowy. Docelowo będzie tu kilka tysięcy miejsc pracy. Tym bardziej, że od strony ulicy Lubelskiej szykujemy już budowę drugiego biurowca – zapowiada Bogusław Sobczyk. Nowoczesne apartamenty w SkyRes zostały zaprojektowane tak, by sprostać oczekiwaniom najbardziej wymagających klientów. Wyróżnia je nowoczesny styl, który jest zgodny z obowiązującymi trendami architektonicznymi i wnętrzarskimi. Mieszkania na najwyższych piętrach to dodatkowo widok na przepiękną panoramę Rzeszowa.
