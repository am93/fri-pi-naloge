Διπλή υπέρπτηση πάνω από τη νησίδα Παναγιά πραγματοποίησε κατά τη διάρκεια της νύχτας ένα τουρκκό «κατασκοπευτικό» αεροσκάφος τύπου CN-235.

Σύμφωνα με την ενημέρωση από το ΓΕΕΘΑ το τουρκικό αεροσκάφος μπήκε για πρώτη φορά στο FIR Αθηνών στις 3:38 το πρωί της Πέμπτης, πέταξε σε ύψος 3.400 ποδών πάνω από τη νησίδα Παναγιά και ένα λεπτό αργότερα εξήλθε του FIR Αθηνών.

Το ίδιο αεροσκάφος περίπου δύο ώρες αργότερα, στις 5:32 πέταξε στο ίδιο ύψος πάνω από την ελληνική νησίδα.

Η «ανθρωπιστική» εκεχειρία που κηρύχθηκε από τη Μόσχα για να επιτραπεί σε αμάχους και αντάρτες να εγκαταλείψουν τη συριακή μητρόπολη του Χαλεπίου ετέθη σε ισχύ σήμερα, έπειτα από μία πολυαίμακτη επίθεση εβδομάδων κατά των συνοικιών της πόλης που τελούν υπό τον έλεγχο των αντικαθεστωτικών δυνάμεων.

Η εκεχειρία ετέθη σε ισχύ στις 08.00 (τοπική και ώρα Ελλάδος) και αφού οι δυνάμεις της Δαμασκού και της Μόσχας έχουν διακόψει επί διήμερον τις φονικές αεροπορικές επιδρομές κατά των αναταολικών συνοικιών της πόλης, όπου ζουν 250.000 άνθρωποι.

Κι ενώ η μελέτη των PwC-REMaCO για τον νέο Οδικό Χάρτη του ελληνικού τουρισμού έως το 2021 δείχνει ότι θα χρειασθούν 105 χιλ. επιπλέον νέες κλίνες 5 αστέρων την επόμενη πενταετία, είτε με τη δημιουργία νέων είτε ακόμη και με την αναβάθμιση υπαρχόντων μονάδων, μία άλλη μελέτη, αυτή της διεθνούς εταιρείας συμβούλων στο κομμάτι της φιλοξενίας HVS καταλήγει ακριβώς στο ίδιο συμπέρασμα, κάνοντας λόγο για μεγάλο έλλειμμα σε μονάδες με την υπογραφή διεθνών αλλά και εγχώριων σημάτων. Οι εν λόγω μονάδες μάλιστα θα μπορούσαν να φέρουν και το ποιοτικό άλμα του ελληνικού τουρισμού που είναι και ένα από τα μεγάλα ζητούμενα για την αύξηση των εσόδων.

H Eλλάδα έχει συνδεθεί με το μοντέλο «ήλιος και θάλασσα» από το 1960, ωστόσο πολλοί τουριστικοί παράγοντες πλέον αναγνωρίζουν ότι η χώρα έχει να προσφέρει πολύ περισσότερο από το συγκεκριμένο μοντέλο, το οποίο ενισχύει την εποχικότητα, ιδίως αν ληφθεί υπόψη ότι το κλίμα στη χώρα μας μπορεί να υποστηρίξει τον τουρισμό όλο το χρόνο. Άλλωστε, η Ελλάδα γίνεται όλο και ακριβή γι' αυτό το είδος του μαζικού τουρισμού και το εργατικό κόστος, με αυτά τα δεδομένα, είναι απαγορευτικά υψηλό, καθιστώντας τη χώρα μη ανταγωνιστική σε σύγκριση με προορισμούς όπως η Τουρκία, η Βουλγαρία και η Κροατία. Η Ελλάδα, παραδοσιακά, προσελκύει, όπως προκύπτει και από τα στοιχεία της έρευνας το 85% των διεθνών αφίξεων το διάστημα από το Μάιο έως τον Οκτώβριο, ενώ η επισκεψιμότητα από το εξωτερικό είναι πολύ χαμηλή το διάστημα από το Νοέμβριο έως τον Απρίλιο.

Στο τέλος του 2015 υπήρχαν 9.757 ξενοδοχεία σε όλη τη χώρα, με ένα ποσοστό 60% να αφορά τις κατηγορίες έως 2 αστέρια, ενώ ένα 25% τα ξενοδοχεία 3 αστέρων. Ωστόσο λόγω του μεγάλου μεγέθους των μονάδων των ανώτερων κατηγοριών, το 25% των διαθέσιμων δωματίων στην Ελλάδα είναι σε 4άστερα κι ένα 16% σε 5άστερα, με το μέσο μέγεθος των τελευταίων να είναι τα 151 δωμάτια.

«Οι ξένες και οι εγχώριες αλυσίδες αντιπροσωπεύουν μόλις το 24% επί του συνόλου των αριθμών των ξενοδοχείων και μόλις το 6% του συνολικού αριθμού των μονάδων με την πλειοψηφία των μονάδων να παραμένουν ως ανεξάρτητες ή οικογενειακές επιχειρήσεις. Κατά την περίοδο 2005- 2013, έχει υπάρξει πράγματι σημαντική αύξηση σε ξενοδοχειακές αλυσίδες στην Ελλάδα, με τη δυναμικότητά τους να αυξάνεται κατά περίπου 40.000 δωμάτια σε συνολικά 95.041 δωμάτια σε 538 ξενοδοχεία το 2013. Ωστόσο, το έλλειμμα αυτό της ελληνικής αγοράς αντικατοπτρίζει ακριβώς το μοντέλο λειτουργίας και τη νοοτροπία που επικρατεί ακόμη μεταξύ των Ελλήνων ξενοδόχων, οι οποίοι δεν είναι πρόθυμοι ακόμη να παραχωρήσουν σε τρίτες αλυσίδες τη διαχείριση των ιδιοκτησιών τους», αναφέρουν χαρακτηριστικά οι αναλυτές της HVS.