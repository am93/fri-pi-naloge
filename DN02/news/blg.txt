Една от намерените монети е на Плафтила - съпругата на император Каракала (198-217 г.), сечена в Никополис ад Иструм. Това съобщи ръководителят на разкопките и директор на Археологическия музей в Пловдив доц.д-р Костадин Кисьов. Той уточни, че са открити още бронзови монети на императорите Аврелиан и Констанций Втори. Находките от периферията на Малтепе са от ІІ-ІІІ век. Разкопките на могилата ще продължат поне още 2-3 години. Предполага се, че Малтепе крие гробовете на виден тракийски аристократ и на неговото семейство. Друга възможност е в могилата да е погребан самия цар на траките Реметалк Първи, който е бил съюзник на римския император Октавиан Август. Двамата заедно са секли монети, като на едната страна на монетата е образът на император Август, а на другата – на Реметалк Първи и неговата съпруга Питодорис. Нищо чудно могилата да се окаже част от некропола на Филипопол, тъй като по пряка линия разстоянието от нея до древния град е едва около 10 км. Според археолозите най-вероятно „Малтепе” е била използвана дълги години за семейни погребения на някой знатен тракийски род. До това лято могилата, която е с диаметър 100 метра и височина 26 метра, не бе проучвана. „При всички случаи вътре в могилата смятам, че има поне 4-5 гроба. В основата на могилата може да има и по-ранна гробница отпреди Новата ера. Нашите проучвания досега показват, че могилата е тракийска, но е от Римския период – първи – трети век след Христа, но много често в такива могили в основата им се откриват по-ранни гробници – отпреди Новата ера”, каза директорът на Археологическия музей. По думите му възможно е в периферията на могилата да има погребани и колесници. Това е било част от древния погребален ритуал на траките – да заравят колесницата на висшия аристократ или владетел или в периферията на могилата или някъде близо до нея. Възможно е „Малтепе” да е била и семейна гробница на някой богат древен търговец, защото не само владетелите по онова време са имали колесници. От екипа археолози се надяват да попаднат на писмени сведения, за да стане ясно кой владетел или аристократ от тракийско време лежат под тоновете пръст необезпокоявани вече хилядолетия наред.

Кампанията в Стара Загора ще се проведе от 13,30 до 16,30 часа в сградата на РЗИ на ул. „Стефан Караджа“ 10. Тогава ще се правят и прегледите за измервания на костна плътност и телесен състав. Фокусът на Световния ден на остеопорозата – 20 октомври, през 2016 г. е насочен към рисковите фактори, които всеки трябва да познава, за да си осигури живот без остеопорозни фрактури. Кампанията, провеждана в цял свят под егидата на Международната фондация по остеопороза, цели популяризиране на ранната профилактика на заболяването, което засяга всяка трета жена и всеки пети мъж над 50 години, водейки до тежка инвалидизация, зависимост от грижите на другите и дори смърт. За целта са издадени информационни материали – постери, брошура за пациенти, факти и данни с илюстриране на най-често срещаните рискове, които са преведени на български език и се разпространяват от Асоциация „Жени без остеопороза“, член на Международната фондация по остеопороза.

От пътната агенция уточниха още, че проверките на техниката продължават, а през следващата седмица от понеделник предстоят съвместни инспекции за наличните материали, машини и техническо оборудване с Пътна полиция и пожарната във фирмите за пътна поддръжка. Всички 27 областни пътни управления имат сключени договори за поддържане на републиканските пътища. Във всички пунктове има материали останали от миналия сезон и в момента се извършва доставка на допълнителни количества пясък, сол, луга, уточниха още от ведомството. Шефът на АПИ инж. Лазар Лазаров съобщи, че засега няма райони с въведен режим на зимно поддържане. „Директорите на пътни управления следят прогнозите по райони и са готови при необходимост да предприемат действия за обработка на пътищата. Зимното поддържане започва най-рано от 1 ноември 2016 г.”, обясни той. От пътното ведомство съобщиха още, че зимното поддържане с химикали е около 10 пъти по-скъпо в сравнение с използването на луга при обработката на пътищата.

По-комфортно ми е като омбудсман, защото се чувствам по-полезна. Не трябва да се съобразявам с партийни директиви и дневния ред на парламента. Срещу мен имаше протести, дали ще бъда честна и безпристрастна. Една година по-късно мисля, че доказахме, че институцията работи на пълни обороти. Това каза в сутрешния блок на БНТ омбудсманът Мая Манолова. За една година жалбите към нас са се увеличили над два пъти. Към 80% от всички жалби са приключени. Тук ръстът е с 60%. Най-много жалби имаме срещу монополите. Като успех мога да отчета, че падна ДДС-то за дарените храни. Така ще има по-малко гладни хора и търговците ще имат стимул да даряват храни, а не да ги изхвърлят, каза още Манолова. Институцията на омбудсмана е може би единствената, която има последователно поведение за правата на нашите съграждани в чужбина. Ние винаги сме защитавали интересите на тези хора. Направих всякакви опити, за да паднат рестрикциите за гласуване в чужбина и накрая стигнах до последния възможен ход - сезирах Конституционния съд. Вчера на правна комисия промените в Изборния кодекс са приети. Утре ще се гледат в пленарна зала. Това не мога да си го представя. Изборите са след месец, а ние правим промени в ИК. Искам да предупредя депутатите, че решенията им за гласуването в чужбина са на ръба на Конституцията. Не мога да разбера с какво един българин живеещ в страна от ЕС е по-различен от българин живеещ в САЩ, попита омбудсманът.

По-комфортно ми е като омбудсман, защото се чувствам по-полезна. Не трябва да се съобразявам с партийни директиви и дневния ред на парламента. Срещу мен имаше протести, дали ще бъда честна и безпристрастна. Една година по-късно мисля, че доказахме, че институцията работи на пълни обороти. Това каза в сутрешния блок на БНТ омбудсманът Мая Манолова. За една година жалбите към нас са се увеличили над два пъти. Към 80% от всички жалби са приключени. Тук ръстът е с 60%. Най-много жалби имаме срещу монополите. Като успех мога да отчета, че падна ДДС-то за дарените храни. Така ще има по-малко гладни хора и търговците ще имат стимул да даряват храни, а не да ги изхвърлят, каза още Манолова. Институцията на омбудсмана е може би единствената, която има последователно поведение за правата на нашите съграждани в чужбина. Ние винаги сме защитавали интересите на тези хора. Направих всякакви опити, за да паднат рестрикциите за гласуване в чужбина и накрая стигнах до последния възможен ход - сезирах Конституционния съд. Вчера на правна комисия промените в Изборния кодекс са приети. Утре ще се гледат в пленарна зала. Това не мога да си го представя. Изборите са след месец, а ние правим промени в ИК. Искам да предупредя депутатите, че решенията им за гласуването в чужбина са на ръба на Конституцията. Не мога да разбера с какво един българин живеещ в страна от ЕС е по-различен от българин живеещ в САЩ, попита омбудсманът.
