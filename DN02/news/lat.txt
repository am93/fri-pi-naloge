 Skolotāji ir saņēmuši pirmo samaksu par darbu pēc jaunajā atalgojuma modelī noteiktā. Portāls "Delfi" piedāvā iepazīties ar Latvijas izglītības un zinātnes darbinieku arodbiedrības (LIZDA) apkopotajiem datiem par šīs reformas iznākumu – kas ir lielākie ieguvēji, bet kas – zaudētāji.

Analīzi LIZDA veikusi par Valsts izglītības informācijas sistēmā (VIIS) ievadītajiem tarifikācijas datiem, salīdzinot situāciju 2016. gada 1. septembrī un 2016. gada 1. janvārī. Situācija analizēta 773 vispārējās izglītības iestādēs, tostarp 21 speciālajā skolā.

Aprēķinos LIZDA neņēma vērā kvalitātes pakāpes piemaksu, kā arī finansējumu skolas administrācijai un atbalsta personālam.

Jaunajā mācību gadā vidēji mēnesī visvairāk par likmi saņēma Rīgas 1. speciālās internātpamatskolas – attīstības centra 70 pedagogi. Kopā mērķdotācijās tai piešķirti 58 857 eiro – par 12 067 eiro vairāk nekā janvārī. Līdz ar to skolas pedagogi vidēji saņem par 205 eiro vairāk par likmi.

Ar vislielāko vidējās mēneša darba likmes kāpumu var lepoties 24 Jumpravas internātpamatskolas darbinieki. Salīdzinot ar janvāri, viņu vidējā samaksa par likmi augusi par 352 eiro, bet kopējās mērķdotācijas par 7497 eiro, septembrī sasniedzot 15 553 eiro.

Visvairāk skolotāju no lielāko likmju desmitnieka – 101 – strādā Rīgas Purvciema vidusskolā, vidēji par likmi saņemot 1023 eiro. Tas ir par 143 eiro vairāk nekā janvārī.


DELFILatvijāSabiedrība
Skolotāju algu reforma: Lielākie ieguvēji un zaudētāji Latvijā (48)
www.DELFI.lv | pirms 2 stundām





Guntars Veidemanis
Guntars Veidemanis
DELFI žurnālists
Follow @delfilv
Skolotāju algu reforma: Lielākie ieguvēji un zaudētāji Latvijā
Foto: F64
Skolotāji ir saņēmuši pirmo samaksu par darbu pēc jaunajā atalgojuma modelī noteiktā. Portāls "Delfi" piedāvā iepazīties ar Latvijas izglītības un zinātnes darbinieku arodbiedrības (LIZDA) apkopotajiem datiem par šīs reformas iznākumu – kas ir lielākie ieguvēji, bet kas – zaudētāji.

Analīzi LIZDA veikusi par Valsts izglītības informācijas sistēmā (VIIS) ievadītajiem tarifikācijas datiem, salīdzinot situāciju 2016. gada 1. septembrī un 2016. gada 1. janvārī. Situācija analizēta 773 vispārējās izglītības iestādēs, tostarp 21 speciālajā skolā.

Aprēķinos LIZDA neņēma vērā kvalitātes pakāpes piemaksu, kā arī finansējumu skolas administrācijai un atbalsta personālam.
Saistītie raksti
Skolotāju algu reforma: Par piemaksām 108 pedagogi cīnīsies Satversmes tiesā (106)
Skolotāju algu reforma: Par piemaksām 108 pedagogi cīnīsies Satversmes tiesā
'Nelojālo pedagogu' grozījumi ir nacionālās drošības jautājums, pārliecināts Šadurskis (193)
'Nelojālo pedagogu' grozījumi ir nacionālās drošības jautājums, pārliecināts Šadurskis
Vestienas pamatskolā pedagogu alga pieaugusi tikai par aptuveni 20 eiro (68)
Vestienas pamatskolā pedagogu alga pieaugusi tikai par aptuveni 20 eiro

Jāuzsver, ka norādītā samaksa ir par likmi, tomēr aprēķins neatspoguļo to, kā katrā pašvaldībā vai skolā varētu būt mainījusies darba slodze, kas var būtiski ietekmēt reālās skolotāja algas izmaiņas.

Jaunajā mācību gadā vidēji mēnesī visvairāk par likmi saņēma Rīgas 1. speciālās internātpamatskolas – attīstības centra 70 pedagogi. Kopā mērķdotācijās tai piešķirti 58 857 eiro – par 12 067 eiro vairāk nekā janvārī. Līdz ar to skolas pedagogi vidēji saņem par 205 eiro vairāk par likmi.

Ar vislielāko vidējās mēneša darba likmes kāpumu var lepoties 24 Jumpravas internātpamatskolas darbinieki. Salīdzinot ar janvāri, viņu vidējā samaksa par likmi augusi par 352 eiro, bet kopējās mērķdotācijas par 7497 eiro, septembrī sasniedzot 15 553 eiro.

Visvairāk skolotāju no lielāko likmju desmitnieka – 101 – strādā Rīgas Purvciema vidusskolā, vidēji par likmi saņemot 1023 eiro. Tas ir par 143 eiro vairāk nekā janvārī.

Lai gan minimālā samaksa pedagogiem par vienu likmi jaunajā modelī ir 680 eiro, Vaiņodes internātpamatskolā un Priekuļu pamatskolā pedagogi par septembri saņēmuši 670 un 674 eiro par likmi. Vaiņodes internātpamatskolā 33 strādājošie pedagogi saņēmuši par 23,5 eiro mazāk nekā janvārī, bet septiņi Priekuļu pamatskolas pedagogi – 49,68 eiro vairāk.

Lai gan sešās no uzskaitītajām skolām, kur pedagogi saņem vismazāko atalgojumu par vienu likmi, mērķdotācijas apjoms ir samazinājies, salīdzinot ar janvāri, mazāku atalgojumu par likmi saņēmuši vien divu uzskaitīto izglītības iestāžu pedagogi. Citviet samaksa par likmi ir augusi. Vislielākais kāpums vērojams RTU inženierzinātņu vidusskolā, kur 16 pedagogi par vienu likmi saņem par 88 eiro vairāk nekā janvārī.

Galvenie zaudētāji ir tās skolas, kur palielinājies izglītojamo skaits, tostarp arī ģimnāzijas, iepriekš skaidroja LIZDA priekšsēdētāja pienākumu izpildītāja Ilze Priževoite.

Dati liecina, ka viskrasāko likmes kritumu izjutuši 30 Rīgas Tālmācības vidusskolas pedagogi. Ja vēl janvārī viņi vidēji saņēma 1075 eiro, tad jaunajā modelī vairs tikai 738 eiro.

Finanšu aprēķini par pedagogu algām nepieciešamajiem līdzekļiem tika veikti, pamatojoties uz skolēnu skaitu 2015. gada 1. septembrī, ņemot vērā arī pašvaldību prognozes, kas izrādījās optimistiskākas nekā reālā situācija. IZM norāda, ka, piemēram, Rīgas pašvaldība plānoja skolēnu skaita pieaugumu par 3000, bet dzīvē skolēnu skaits palielinājās par 1000 bērniem.

Vienlaikus notika arī smagas diskusijas ar sociālajiem partneriem un pašvaldībām, jo sākotnēji bija plānots, ka pirmsskolas pedagogiem atalgojums par likmi būs 680 eiro, taču, pašvaldībām iebilstot pret tik strauju kāpumu, valdības sēdes laikā tika nolemts iekļaut pārejas periodu līdz 2017. gada 1. septembrim, nosakot pirmsskolas pedagogu atalgojuma likmi 620 eiro.

Tāpēc, veicot pārrēķinus un sadalot finansējumu pēc patiesā bērnu skaita pašvaldībās 2016. gada 1. septembrī, un pieņemot lēmumu pirmsskolas pedagogu atalgojuma likmi noteikt nevis 680 eiro, bet 620 eiro apmērā, no sākotnēji aprēķinātajiem un apstiprinātajiem deviņiem miljoniem eiro šā gada četriem mēnešiem netika sadalīts 1,7 miljoni eiro.

IZM apliecina, ka šī summa netiks izmantota citiem mērķiem, bet paliks izglītības sistēmā - to plānots sadalīt pašvaldībām kompensējošu pasākumu īstenošanai saistībā ar pedagogu algu reformas ieviešanu. Šis lēmums tiks pieņemts sadarbībā ar Finanšu ministriju.

Kā norādīja ministrijā, IZM izstrādā informatīvo ziņojumu, kurā tiks definēti minētie kompensējošie pasākumi, kā arī to veids un apmērs un tas, kam šī naudas summa varētu tikt pārdalīta. IZM šo informatīvo ziņojumu plāno izskatīt Ministru kabineta 1. novembra sēdē.