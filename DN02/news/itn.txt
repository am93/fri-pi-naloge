La donna, incinta di due gemelli, nati morti, era sposata con un trentenne, ed era alla prima gravidanza. Anche il ministro della salute Beatrice Lorenzin ha deciso di inviare gli ispettori all'ospedale. Il fascicolo della Procura e' stato attivato, come atto dovuto, dopo la denuncia dei familiari della donna che nella loro ricostruzione dei fatti parlano di un medico che si sarebbe rifiutato di estrarre i due feti, quando sono entrati in crisi respiratoria, perche' obiettore di coscienza. Il procuratore Carmelo Zuccaro ha disposto il trasferimento della salma in obitorio, bloccando i funerali che erano stati organizzati nel paese del Catanese di cui la donna era originaria, e il sequestro della cartella clinica. La magistratura disporra' l'autopsia dopo avere identificato il personale in servizio che sara' indagato, come atto dovuto, per omicidio colposo per potere eseguire l'esame medico legale. Dalla Procura si conferma il contenuto della denuncia, ma si sottolinea che "questa e' la prospettazione dei fatti esposta dalla famiglia, che dovra' essere verificata". Ma per questo occorrono un'analisi attenta della cartella clinica e l'esito dell'autopsia. A riferire il contenuto dell'esposto presentato alla Procura e' il legale della famiglia, l'avvocato Salvatore Catania Milluzzo. "La signora al quinto mese di gravidanza - sostiene il penalista - era stata ricoverata il 29 settembre per una dilatazione dell'utero anticipata. Per 15 giorni va tutto bene. Dal 15 ottobre mattina la situazione precipita. Ha la febbre alta che e' curata con antipiretico. Ha dei collassi e dolori lancinanti. Lei ha la temperatura corporea a 34 gradi e la pressione arteriosa bassa. Dai controlli - aggiunge - emerge che uno dei feti respira male e che bisognerebbe intervenire, ma il medico di turno, mi dicono i familiari presenti, si sarebbe rifiutato perche' obiettore di coscienza: 'fino a che e' vivo io non intervengo', avrebbe detto loro. Quando il cuore cessa di battere viene estratto il feto e mostrato morto ai familiari. Due di loro possono avvicinare la donna che urla dal dolore e grida continuamente 'aiuto'. Viene eseguita una seconda ecografia - continua nella ricostruzione il penalista - e anche il secondo feto mostra delle difficolta' respiratorie. E anche il quel caso il medico avrebbe ribadito che lo avrebbe fatto espellere soltanto dopo che il cuore avesse cessato di battere perche' lui era un obiettore di coscienza". Il secondo feto, secondo la denuncia, non e' mostrato ai familiari. E un medico li avvisa che "le condizioni della donna sono gravissime perche' la sepsi si e' estesa, con una setticemia diffusa". La donna sedata e' portata in rianimazione, "e i familiari - osserva l'avvocato Catania Milluzzo - riferiscono di averla vista con dei cerotti sulle palpebre che le chiudevano gli occhi". Poi domenica 16 ottobre la notizia del decesso.

Dov'è adesso il futuro dell'Europa? In questo momento, o meglio nei prossimi dieci minuti, la sonda Schiaparelli diventerà la prima missione europea ad arrivare su Marte. Questo è il simbolo della visione per il futuro. Ma l'Europa che arriva su Marte non è capace di affrontare il problema dei migranti". Renzi ricorda ad "ogni Consiglio europeo ricevo complimenti per lo sforzo italiano. Ma nessuno apre le proprie porte. Aprono le bocche, non le porte. Ma se l'Europa continuerà in questo modo, perderà potere rispetto alle istituzioni dei paesi membri". "Sono tempi difficili a causa del terrorismo. I terroristi provano a distruggere la vita di tutti i giorni, vogliono costringerci nei nostri confini, nelle nostre case. Ma non è questo il primo problema da affrontare per combattere il populismo". Matteo Renzi chiede all'Unione europea di investire sulla crescita come antidoto al dilagare del populismo. "Se si prosegue senza una strategia per la crescita, sarà chiara la vittoria del populismo. il populismo gioca con la paura, con la violenza verbale, noi con la speranza e il dialogo", dice Renzi. Il premier sottolinea che "il vero terreno di battaglia per contrastare il populismo non è solo la lotta al terrorismo, che è importante, ma la crescita economica, e l'Unione europea deve capirlo rapidamente. La soluzione – osserva - non è solo la risposta militare. Serve una strategia diversa. Noi in Italia l'abbiamo sintetizzata con la formula per ogni euro investito nella sicurezza, nell'esercito, in una risposta militare, un euro investito in cultura, in educazione", perché "il rischio non è nelle isole italiane o greche dove arrivano i migranti, ma nelle nostre periferie. I killer di Daesh" spiega Renzi "vengono da Londra, dalle banlieu, dalle periferie delle città". Tuttavia, ha ribadito Renzi, "il populismo non nasce per il terrorismo, ma per la crisi economica in Europa. In Francia in questo momento, io penso che il rischio sia costituito più dalla mancanza di crescita economica che non dalla sicurezza rispetto al terrorismo. Il dibattito con i miei colleghi europei non è facile, perché cerco ogni giorno di offrire una strategia diversa, non solo tecnocrazia e tecnicismi. Questa è l'Europa che può combattere il populismo. Per questo abbiamo bisogno di un'azione rapida per produrre il cambiamento. È la grande occasione per il dibattito politico di oggi". Dopo il suo intervento alla Hopkins University Renzi ha reso omaggio alla tomba del milite ignoto nel cimitero militare di Arlington, in Virginia. Renzi, accompagnato dalla moglie Agnese e dall'ambasciatore italiano a Washington Armando Varricchio, è stato salutato da 19 salve di cannone, quindi ha percorso il viale che porta alla collinetta con la tomba del milite ignoto tra le 54 bandiere degli Stati e delle entità territoriali americane, prima di salire la scalinata con il picchetto d'onore delle varie forze armate Usa. Dopo l'esecuzione degli inni dei due paesi, il capo del governo ha deposto una corona mentre veniva intonato il silenzio. Successivamente ha fatto una breve visita al museo del cimitero, al quale aveva già reso omaggio a inizio anno il presidente Sergio Mattarella. Ieri Renzi aveva già tributato un riconoscimento ai tanti caduti americani per liberare il nostro paese 5 secoli dopo lo sbarco di Amerigo Vespucci in America.